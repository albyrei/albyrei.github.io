---
title: Video Tutorial e Podcast, sono tornato!
author: Alberto
type: post
date: 2021-12-28T20:32:00+00:00
url: /video-tutorial-e-podcast-sono-tornato/
categories:

  - Personal

---
Buongiorno a tutti!

**Sono ancora qui,** non sono sparito del tutto, sono però stato preso da moltissime cose quest'anno e ho avuto troppo poco tempo da dedicare a questo progetto, ma eccomi di nuovo qua!

**Alby DEV** è un progetto che mi sta particolarmente a cuore perché mi ha accompagnato nelle fasi iniziali della mia carriera da **freelancer** e sebbene non abbia mai fatto numeroni enormi mi ha sempre dato grandi soddisfazioni!

Viviamo in un mondo dove bisogna sfondare per fare notizia, ma secondo me avere migliaia di ascolti al podcast è un dato molto positivo, così come sono positive ulitmamente le visualizzazioni dei miei video.

Quest'anno **ho fatto un mucchio di cose**: ho ampliato le mie collaborazioni lavorative, ho dedicato molto tempo ad un side project che ha iniziato ad ingranare abbastanza bene e oltre al lavoro ho ristrutturato casa e sono andato a vivere da solo e mi sono comprato un Van per distrarmi ogni tanto dal lavoro!

<blockquote class="wp-block-quote">
  <p>
    Ma andiamo al sodo, qua si parla di programmazione, e che cavolo!
  </p>
</blockquote>

Bene, visto che siamo in periodo di **buoni propositi** ne approfitto per fare pubblicamente i miei, così se non riuscirò a mantenerli avrete diritto di cazziarmi a dovere!

Quest'anno vorrei risvegliare un pochino il progetto **Alby DEV!** Non è così semplice perché è un progetto che comprende:

  * Blog
  * YouTube
  * Podcast

Inoltre per **fare un video tutorial **non basta accendere la camera e filmare, bisogna prepararsi prima tutto quanto per evitare di andare fuori tema e fare capire come si deve all'utente ciò che si sta facendo, e la cosa richiede veramente molto molto tempo! Ma se tutti i tasselli andranno al posto giusto potrei riucirci, e lo farei molto volentieri!

Ma per far partire un canale di contenuti bisogna appunto avere i contenuti, quindi di cosa parlerò? Non posso parlare per il lungo periodo perché non si sa mai, ma sicuramente **approfondirò** questi **argomenti**:

  * PHP
  * Framework
  * WordPress
  * Server

Oltre a questi temi molto tecnici vorrei anche iniziare a **parlare del mondo in cui viviamo noi programmatori**, quello della tecnologia. Facciamo codice ogni giorno, ma lo facciamo su un computer che è connesso a una rete e che ha alle spalle tutto un mondo fantastico, nel bene e nel male, perciò mi piacerebbe parlare anche di:

  * News del mondo Tech
  * Hardware
  * **LINUX**

Eh già, ho scritto **linux** tutto maiuscolo perché sto studiamo questo mondo da un paio d'anni e ho da poco deciso di abbandonare** Mac Os **e passare completamente al mondo dell'open source! (Non ho fatto fuori il mio** Macbook Pro**, non ho ancora provato un laptop con batteria migliore, anche se non fa miracoli&#8230;).

Molto bene, i miei buoni propositi li ho fatti, ora vediamo se riuscirò a mantenerli! Ci vedremo presto con un nuovo <a href="https://www.youtube.com/channel/UCIQ-OOUIMnW5M_B3dGF65yg" target="_blank" rel="noreferrer noopener"><strong>Video</strong></a> e un nuovo episodiqo del <a href="https://open.spotify.com/show/546eUw3PsRI1HUGbBUeghC" target="_blank" rel="noreferrer noopener"><strong>Podcast</strong></a>!

_Buon anno e buon codice!_

Ciao!