---
title: "Quest'anno sta per finire"
meta_title: ""
description: "Lancio un'occhiata a come è andato quest'anno"
date: 2023-12-30T05:00:00Z
categories: ["Personal"]
author: "Alby Rei"
tags: [""]
draft: false
---

Anche questo 2023 è ormai giunto al termine, finalmente!
È stato un anno particolarmente pesante per me e sono contento di poter girare pagina e affrontare qualcosa di nuovo.
Dal punto di vista lavorativo è stato un anno positivo. Ho realizzato una serie di progetti grandi ed importanti, come il restyling del sito bikeitalia.it, con cui collaboro ormai da anni, e ho avuto modo di confrontarmi con sviluppatori di grande livello che mi hanno permesso di crescere professionalmente.

Ma se sotto il profilo professionale posso ritenermi soddisfatto, questo 2023 è stato un incubo per la mia situazione di salute. Sono stato bene fino all'estate, dopodiché i miei problemi a stomaco e intestino mi hanno fatto faticare fino ad ora.
Al momento sto meglio, ma non posso ancora dire di stare bene purtroppo... È una situazione che mi porto dietro da anni e ho quasi imparato a conviverci, anche se non mi abituerò mai completamente...

Ma questo non mi bloccherà dal realizzare ciò che ho intesta! E proprio da qua nasce quest'idea di cambiare il mio sito e portarlo alla versione attuale! Faccio molte cose, cose che spesso restano chiuse nel mio cassetto. Ebbene questo sito sarà il mio nuovo cassetto! Qua pubblicherò tutte le mie creazioni, che siano software, sculture o musica! Così potrò dare sfogo alla mia creatività e avere un raccoglitore dove poter organizzare e scorrere tutto ciò che faccio!

Ho molti brani musicali fermi sul mio computer, racconti mai letti da nessuno, sculture rinchiuse nella mia vetrinetta e software mai resi pubblici! Presto sarà tutto online, pronto a prendere aria!

Non ho nessun tipo di aspettativa per questo sito, sarà più che altro un catalogo per me stesso, per ripercorrere le mie attività e fare ordine nella mia testa, ma sarà pubblico anche per tutti voi!

Bene, oggi è il penultimo dell'anno e non ho più voglia di scrivere, ci vediamo l'anno nuovo!!!!

Tante care cose!

*Alberto*

