---
title: "2. Perché installare WordPress in locale?"
date: "2020-03-20"
argomenti:
  - WordPress Base
---

Molte guide o tutorial mostrano come **installare WordPress direttamente online**, spesso utilizzando i servizi che le aziende di hosting mettono a disposizione per installare il CMS automaticamente.

Sebbene questa pratica sia molto semplice e veloce, **non è la più raccomandabile**, soprattutto se siete o volete diventare **sviluppatori** e quindi andare a personalizzare il codice del vostro sito.

Quando ci si approccia ad un nuovo progetto **per prima cosa si configura un server locale** sul proprio computer in modo da poter iniziare a scrivere il codice per il sito tranquillamente **senza paura di eventuali bug o crash** (che ci saranno sicuramente).

Perciò ogni sito come si deve sarà sviluppato **prima in locale** e, una volta terminato e debuggato a dovere, potrà essere portato online e reso disponibile al mondo intero!

Questo è molto importante non solo all’inizio, durante la creazione del sito, ma anche successivamente nell’**integrazione di funzionalità o correzioni**. Effettuare una modifica direttamente **online** è molto molto **rischioso** e assai poco raccomandabile!
