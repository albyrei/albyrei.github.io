---
title: "Chi sono"
meta_title: "Chi Sono"
description: "Pagina personale di Alby Rei"
image: "/images/io.webp"
draft: false
---

<!-- {{< image src="images/io.webp" caption="" alt="alter-text" height="300" width="300" position="left" command="fill" option="q100" class="img-fluid" title="image title"  webp="false" >}} -->

Ciao, sono Alberto! Sono nato nel 1991 in un piccolo paesino in provincia di Cuneo, fra campi coltivati e fattorie.

Fin da bambino ho sempre amato la natura e la tecnologia, due mondi distanti ma altrettanto affascinanti.

Ho studiato Ragioneria, indirizzo Programmatori (non ho idea se esista ancora al giorno d’oggi) e ho subito iniziato a lavorare, appena terminati gli studi.

Dal 2010 lavoro come programmatore. Ho iniziato realizzando software gestionali per desktop e pian piano sono passato al mondo del web, che oggi è diventato la mia attività principale.

Nel frattempo ho studiato Teologia e per qualche anno ho insegnato IRC nella scuola italiana. Amo la filosofia, la letteratura e mi piaceva molto insegnare. Purtroppo a causa di alcuni problemi di salute sono stato costretto ad abbandonare quella strada. Ho quindi ripreso a programmare a tempo pieno, questa volta però come libero professionista.

Oggi collaboro attivamente con diverse realtà innovative nel panorama italiano. Ho deciso di aprire Partita IVA con l’obiettivo di lavorare da “casa”, ovunque essa sia.

Dal 2019 ho provato ad intraprendere questa strada e devo dire che dopo i primi due anni di fatica, sudore, preoccupazioni, rabbia e chi più ne ha più ne metta, ora sto iniziando a raccogliere i frutti del mio lavoro ed inizio ad assaporare la libertà del lavoro indipendente.

Ora vivo alternandomi fra una piccola casetta in montagna, a 1.200 m.s.l.m., circondata dalla natura e un piccolo appartamento in paese, nella provincia di Cuneo.

Nel tempo libero amo suonare e intagliare il legno, due passioni che sono state nascoste per tanto tempo ma che ora ho deciso di pubblicare in queste pagine.

Questo sito raccoglie tutte le mie passioni extra lavorative, è il luogo dove concedo spazio all'arte!
Potrai trovare quindi [sculture in legno](/sculture), [musica](/musica), [pensieri](/blog) e [racconti](/racconti).

*Buona lettura*